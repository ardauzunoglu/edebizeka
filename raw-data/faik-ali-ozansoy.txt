Yıldızlı semâlardaki haşmet ne güzel şey
Mehtâba dalıp yâr ile sohbet ne güzel şey
Dünyamızın üstünde bütün ruhlar uyurken
Yıldızların altında ibâdet ne güzel şey
Fânî ve adâvetlere mahşer bu cihanda
Bir bitmeyecek aşk u muhabbet ne güzel şey
Dünyâda senin âşıkın olmak ne saâdet
Allah ile -hâşâ! - bu rekâbet ne güzel şey
Lûtfen bana güldün, güzelim, mültefit oldum.
Îcâb-ı necâbet bu… necâbet, ne güzel şey
Ey hilkatin emsâli yok ibda’-ı kemâlî
Senden bana bir zerre inâyet ne güzel şey
Hüsnündeki mânâ-yı semâvî ne îlâhî
Aşkımdaki reng-i ebediyyet ne güzel şey

Ah ey deniz, güzel deniz, ey nazlı Marmara!
Bilsen ne hasretim var o mahmur ufuklara,
Bilsen ne özledim seni? .. Hicrinle kaç sene
Bir münzevî hayatı geçirmekteyim yine.
Tütmektedir gözümde hayalin, derin derin
Daldım, yüzünde aksini gördüm ezellerin...
Ma'şûka seyr eder gibi daldım uzun uzun;
Gel dinle iştiyâkımı, sevdamı, derdimi...
Rabbim! Nedir o sendeki efsanevi füsûn?
Sen bir yığın sudan mı ibaretsin? Öyle mi?
Yok yok... Yegane Mübdi'in en saf ü nâzenin.
En şâirane, en güzel, en şûh gözleri
Ondan yaratmış olduğu bir madde var... Senin
Katmıştır işte rühuna tekmîl o cevheri.
Sevdalı bir kadın gibisin, hisle dopdolu;
Her hali, her kıyafeti cazib ve... korkulu.
Hülya zamanlarında ser-â-pâ bediasın.
Sen coştuğun zamanda da fevk-at-tabiasın.
Hep sevk u neşve cilvesi, yahut hışım, haşem
Olsaydı mâlikane-i hüsnünde bir köşem
Ben başka yolda şâir olurdum.. Ne boş hayâl!
Sevdalı bir kadın... Bunun izâhı güç, muhâl:
Bir raz ü rûh-ı nâ-mütenahi demektir o,
İnsan kıyafetinde ilahi demektir o.
Duydum sedânı kaç senelik bir mesâfeden!
Ey bin bir ibtihalime, hülyama âşinâ,
Asrın şu hasta rühunu temsîl eden bana
Dünyada şimdi tek bir emeldir gülümseyen:
Dil-ber deniz! Budur dileğim, sen de et duâ.
Bir gün gelir nihayeti elbet bu hasretin.
Olsun sonunda ecri bu hicrin, bu mihnetin
Âsûde bir kıyında da bir müddet inzivâ.

-Çok kükremiş deniz, yine her dalga kalbime
Bir korku serpiyor; kaçalım… Eyliyor hücum
Her dalgadan hayalime ehval-i muzlime.
-Yok, sevdiğim, nasıl gülüyor hake bak mücum;
Binlerce yıl tehacüm-i emvacı reddeden
Sahildesin… Niçin bu kadar korku, ihtiraz?
Okşar bu dalgalarla bihar-i baideden
Ufk-ı tahayyülatını yüzbin peyam-ı raz
Sarsar ve dalga ruhunu azürde etmesin,
Sen fıtraten nücum ile tev’em değil misin?
Deycür içinde sadme-i seyyale-i kurun
Ulviyyetiyle, dağlara çarpan bu dalgalar,
Teblerze-i tahassüsüdür kalb-i unsurun;
Her darbesinde hilkatin elhan- hissi var.

Ben isterim ki bütün sânihât-ı kalbiyyem
Şebîh-i nağme bir âheng-i bî-karar olsun.
Ki hande-nâk, fakat gizli gizli girye-nümûn;
Kuyûd içinde, fakat hür, açık fakat mübhem
Evet, ben isterim olsun o nağmelerde iyân
Bir anda za’f ile kuvvet, sükûnla hep heyecan;
Evet, ben isterim olsun o şi’ri her okuyan
Hazîn iken mütebessim ve şâd iken giryân.
Bir ihtizâzı boğuk bir reşâşe-i rikkat,
Bir ihtizâzı bütün yıldırımlar, efgânlar;
Bu anda cûşiş-i sevdâ, o anda tûfanlar.
Hülâsa isterim, ey şi’r-i ulvi-yi hilkat.
Ne hisseder ne yazarsam gülümsesin dursun
O şeyde, çehre-i şi’r-i tezâd-me’nûsun.

Gittin, bu yerde şimdi şafaklar gurub eder
Hissiz birer gülüşle bu hakin muhitine;
Gittin, bu yerde şimdi soğuk, kar ve fırtına;
Gittin, o yerde hüsn-i mevasim hubub eder.
Rüyalarımda her gece bir asr-ı izdırab
Tahmir eder hayalime bar-ı zılalini;
Sen gitmeseydin, açtığın afakı-ı pür serb
İğfal ederdi bende kurunun mealini.
Gittin ve her teranesi tar-ı rebabın
Boş bir muhit içinde durur bi-mukabele;
Bihude giryelerle bu sevda-yı afile.
Hülyalarım leyleli-i derbeder,
Avaredir zalam-ı tahayyürde günlerim;
Tenvim için melalimi atiye serperim
Bir medd ü cezri his ile mübhem neşideler.

Ey Türk, ey güneş oğlu,
Yurdun güzellik dolu;
Toprağı gül kokulu
Cennettir Anadolu.
Dağ, yayla, sonra deniz,
Akdeniz, Karadeniz,
Marmara aradeniz,
Cennettir anadolu.
Nuruyla Atatürk'ün
Yükseldi her ay, her gün;
Bak, diyor, doğdukça gün;
Cennettir Anadolu.

Bir başka çare görmüyorum hiç ifakate
Ey ruhum iltica et ilâhî tabiate.
Ondan deva, şifa ara, ondan sükûn ara.
Göklerde serseri, mütelevvin bulutlara
Tevdi et ıztırabını, naklet melâlini..
Sabit düşüncelerle perişan hayâlini
Manzûmei nebata çevir, dikkat et ne var?
Bir ömre neş’e vermeğe kâfi bedialar.
Nisyan edip muhitini boşlukla ülfet et;
Kuşlarla arkadaşlık et, ormanla sohbet et.
Sahilde dinle hür denizin musikisini,
Bir musiki ki hep değişir, daima yeni.
Âvâre dalgalar seni şefkatle sallasın..
Yahut sen, ey çocuk, ki ezelden kanatlısın
Uç git dolaş, münevver ufuklarda serseri;
Oh iç batan güneşten akan penbe kevseri.
Mestol bütün zıya ile, füshatle, şir ile.
Bak hep bulutlu, sisli nazarlarla safile.
Bin yadın ah elemleri çöktükçe hissine
Hiç korkmadan sığın gecenin hisli göğsüne;
Herkesten üstün anlar o, âvâre şairi,
Anlar ne istiyor gece ondan müsafiri.
Nermin, siyah kanatları altında bir zaman
Dinlen, düşünme., hâtıralardan gıda alan
Derdin yavaş yavaş uyuşur, binişan olur.
Zulmette parlıyanlara dal; bir zaman olur
Boşlukta, mâverada uçarsın.... Bu âlemin
Fani alâikinden uzak, şöyle bir gezin,
Seyrinde sıyrılır seni tazyik eden bulut.
Sen cevherinle baş başasın şimdi... Oh unut
Meçhul o iptidayı, karanlık nihayeti,
Dünyada haşrolan sonu gelmez sefaleti.

Bir hakikat mi, yoksa rüya mı?
Cennet ettin bir anda dünyamı..
Ömrümün bitti, gitti âlâmı;
Bitmez asla bu aşkın ilhamı.
Beni âşüfte hâl eden gözler
Bütün ilhamımın semalarıdır;
Ezeli ruhun aşinalarıdır;
Ebediyet bakışlarında güler.
Kederim, şevkim ıztırabımsın;
Ruhum, ey ruhumun perisi her an
Yeni bir aşk alır temasından..
Sen günahım değil, sevabımsın.

Eskimez, eski bir lisânım var.
Zinde, tâbende bir zebânım var.
Yeni neslin yabancı olduğu bir
Başka, îcâz-eser beyânım var.
Bir evim yoksa yer yüzünde ne gam?
Kehkeşanlarda âşiyânım var.
Görünen kâinatın üstünde
Bana mahsus olan cihânım var.
Bu cihânın serir-i şi’rinde
Bir melek yüzlü yâr-ı canım var.

