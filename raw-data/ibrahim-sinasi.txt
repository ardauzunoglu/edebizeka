Hak Taala azamet aleminin padişehi
La-mekandır olamaz devletinin taht-gehi
Hastır  zat-ı  ilahısine  mülk-ı  ezelı
Bı-hudüd anda olan kevkebe-yi emyezeli
Eser-i hikmetidir yerle göğün bünyadı 
Dolu boş cümle yed-ı kudretinin ıcadı 
İzzet ü şanını takdıs kılar cümle melek 
Eğilir secde eder pış-i celalinde felek
Emri vech üzre yer eyler gece gündüz hareket
Değişir, tazelenir mevsim-i feyz ü bereket 
Pertev-i rahmetinin lem'asıdır ayla güneş 
Tab-ı hışmından alır alsa cehennem ateş
Şerer-i heybet-i ulviyyesidir  yıldızlar 
Anların şu'lesi gök kubbesini yaldızlar
Kimi sabit kimi seyyar be-takdır-i 
Kadir Tanrı'nın varlığına her biri bürhan-ı münir 
Varlığın bilme ne hacet küre-yi alem ile 
Yeter isbatına halk ettiği bir zerre bile
Göremez  zatını  mahlukunun  adı nazarı
Hisseder nurunu amma ki basiret basarı 
Vahdet-i zatına aklımca şehadet lazım Can ü gönlümce münacat ü ibadet lazım
Neş'e-yi şevk ile ayatına tapmak dilerim 
Anla var haalikıme gayri ne yapmak dilerim
Ey Şinasi içimi havf-ı ilahı dağlar
Süretim gerçi güler kalb gözüm kan ağlar 
Eder isyanıma gönlümde nedamet galebe 
Neyleyim yüz bulamam ye's ile afvım talebe 
Ne dedim tevbeler olsun bu da fi'l-i şerdir
Benim özrüm günehimden iki kat bed-terdir
NOr-ı rahmet neye güldürmeye rO-yi siyehim 
Tanrı'nın mağfiretinden de büyük mü günehim 
Bı nihaye keremi aleme şamil mi değil
Yoksa alemde kulu aleme dahil mi değil
Kulunun za'fına nisbet çoğise noksanı
Ya anın kahrına galib mi değil ihsanı 
Sehvine oldu sebeb acz-ı tabii kulunun 
Hem odur alem-i ma'nide şefıi kulunun 
Beni afv eylemeye fazl-ı ilahısi yeter
Sanma haşa kerem-i na-mütenahisi biter

Kainatı yaratan Hazret-i Hçık azze ve celi 
Kim anın vahdetidir mebde'-i feyyaz-ı ezel 
Padişahanın odur padişeh-i lemyezeli 
Saltanat sürmededir kendiliğinden ezeli'
Devlet-i hassı  bekaa üzre olunmuş bünyad
Öyle devlet ki anın hükmüne olmuş münkaad
zat-ı a'lası vücOd ü ademin sahibidir 
Ebl-i enfasa hayat ü ecelin vahibidir 
Zulümatın arasından çıkarır nOr-ı latif
Dahi envarın içinde yaratır zıll-ı kesif
Feyz-i lütfu dil-isafa erişir eyler eser 
Cism-i şeffafın içinden nitekim nOr geçer

Dilin iradesini başta akl eder tedbir 
Ki terceman-ı lisandır anı eden takrir
O tercemana bedeldir kalem gehi elde 
Eder tasavvurunu cism-i natıkın tasvir
Ziya-yı  akl  ile  tefrik-i  hüsnü kubh olunur
Ki nOr-ı mihrdir elvanı eyleyen teşhir
Kitabsız görülür sun'-ı Sani'-ı Ezelı
Tutar hayatını şahid vücüd-ı Hakk'a darır 
Yazık ki cahil edip matlabınca şerr ü fesad 
Koyar netıce-yi ef'ali ismini takdır
Kader dedikleri halkın murad-ı Hak'tır kim 
Ezelde etti bizi her umurda tahyır
Erer mi Hikmet-i Mevla'ya aklı insanın 
Cihanı şamil olur mu fürüğ-ı şem'-i münır 
Tehalüf üzre olurken anasır ü enfüs 
Hemişe birbirinin halini eder tağyır 
Megaalib oldu tabii tabayi'-ı zi-rüh
Kavı zaifi eder kahr ü cebr ile teshir
Bu cebri men' için akl-ı beşer kodu kaanun 
Ki ettiler  ana hükmünce  adi ü hak ta'bir 
Bu adi ü hakka diyanet demiş kimi akil 
Takıldı defs ü hevanın boğazına zencir
Bu adi ü hakkın adusu yine beşerdendir 
Olur muhafızı amma ki hame vü şemşir 
Kalem kılıç olup aklın debir ü celladı 
Biri işaret ederse biri eder tedmir
Bu sırr-ı hikmeti fehme gerektir akl-i 
Reşid Ki akl-i külle verir hayret andaki te'sir 
Tasavvur eyle hidiv-a celal ü izzetini 
Seninle etmededir iftihar tac ü serir
Aceb midir medeniyyet resulü dense sana 
Vücud-ı mu'cizin eyler taassubu tahzir inanmayım mı gönülden tenasüh-ı ruha 
Eğer bu aleme gelmiş denirse sana nazir 
Huzürun encümen-i daniş olmuş ehl-i dile 
Kim anda nüsha-yı zatın olunmada tevkır 
Yeni fidan gibi gars-ı yemın-i devletinim 
Kim eyledi beni mihr-ı teveccühün tezhir 
Bitince meyve-yi fazlını bahar-ı ömrümde 
Dikildi bağ-ı cihanda ocağıma incir
Eya ehali-yi fazlın reis-i cumhuru
Reva mı kim kalayım ehl-i cehl elinde estr 
Halasımı umarım ben zaman-ı acilinde 
Ederse akl-i reşıdin eder buna tedbir

Gelelim zat-ı Reşid'in şerefi mebhasine 
Söz mü var Devlet'i ihyaya olan meb'asine
Sensin ol fahr-ı cihan-i medeniyyet ki hemaıı
Ahdini Vakt-i Saadet bilir ebna-yı zeman
Ne aceb natık-ı i'caz-ı hikemdir dehenin
Ayet-i beyyinedir aleme her bir suhanin
Kalb-i millette vücudun ulu bi,r mu'cizedir
Bunu fehm eylemeyen müdrike-yi acizedi r
Adi ü ihsanını ölçüp bitemez Nevton'lar
Akl ü irfanını derk eylemez Eflatun'lar
Aleme muris-i can adi ile ihsan olmuş
Ademe bais-i şan akl ile irfan olmuş
Şem'idir kalbimizin can ile mal ü namus
Hıfz için bad-ı sitemden olur adlin fanus
Ettin azad bizi olmuş iken zulme esir
Cehlimiz sanki idi kendimize bir zencir
Bir ıtık-namedir insana senin kaanünun
Bildirir haddini Sultana senin kaanunun
Sen gibi akil olan kan dökerek gün mü sürer
Vech-i namusuna ol kan ile düzgün mü sürer
Olmuş insana taassub bir unulmaz illet
Hüsn-i tedbirin ile kurtulur andan millet
Andırırsın o tabibi ki ne dem verse ilac
lztırabından anı hastası eyler iz'ac
İncedir gerçi bu fikrim kaba düştü ta'bir
Eyledim sanki mürekkeb ile huri tasvir
Fi'le çıktıkça zamirindeki hayr-i niyyet
Buldu bir başka şeref alem-i insaniyyet
Vakfeden Tanrı mıdır mahkeme-yi vicdanın
Bitirir hakim-i re'yin işini dünyanın
Bin yaşa devlet ü ikbal-i fahimanen ile
Mülkü tedvir ederek akl-i hakimanen ile

Güldürürken yüzümü çehre-yi gül-fam-ı şerab 
Neye lazım bana saki-yi dil-aram-, şerab 
Kalb eder katresi kalbimde sefaya kederi
Kımya-yı ferah olsa yakışır nam-ı şerab
Aklıma bade verir başka cila-yi irfan 
O cilaya demeli pertev-i ilham-ı şerab 
Neş'e vaktinde ayarı kişinin belli olur
Aceb insan mihektaşı mıdır cam-ı şerab 
Hasret-ı Kevser ile ağlayamam dünyada
Güldürürken yüzümü çehre-yi gül-fam-ı şerab

MahmOr-ı bade haste-yi bı-tabı andırır 
Yoktur anın ilacı mey-ı nabı andırır
Sakı elinde bade verirken elin öpen 
Devlet gününde yar olan ahbabı andırır
Ziilfün düşünce gerden-i berrakın üstüne 
Billur içinde sünbül-i sir-abı andırır
Aks eyledikçe tas-ı araktan bütün gece 
Nır-ı ruhun denizdeki meh-tabı andırır 
Mevc-ı şerab dilde gamı gark eder gider
Zıra ki neş'e vartayı girdabı andırır

Eşi yok bir güzeli sevdi beğendi gönlüm 
Kıskanır kendı gözümden yine kendi gönlüm 
Gahi hasret iken ol sineye kavuşur
Saınma, gönlümde  olan derd-i muhabbet  savuşur
Yaseminden bile naziktir 'o boy-bos anda 
Sarmaşık vari sarılsam eğilir ol anda 
Candan ülfet edeli öyle civan dil-berile istemem gayrisini hür ü melek olsa bile 
Mest olup neş'e-yi şehvetle o gözler bayılır
Serpilince yüzüne g,özyaşım amma ayılır
Bağrım ezmez mi süzüJdükçe o baygın gözler

Beni imrendirir ağzındaki tatlı sözler
Kendi  hüsnünden utanmış da kızarmış yanağı 
Yüzün örtüp kapamış saçları baştan aşağı
Uğradım zülfü hayaliyle karasevdaya
Böyle Mecnun dahi düşkün mi idi 
Leyla'ya Can  çekişmekten ise canımı versem bari 
Can feda eyleme bir iş mi sevince yari
Ben şehıd olmadan aşkıyle mezarım kazayım
Taşımı gözlerimin kanlı yaşıyla yazayım

Askerlerin hazır-silah
Kuvvetlenir sulh ü salah
Devlet bulur fevz ü felah
Meşhur  olur bu ıstılah
Askerlerin kişver-küşa
Abdülmecid Han çok yaşa
Orduların etse sefer
Yol  gösterir avn ü zafer
Mansur  olur her bir nefer
Düşmen kalır bı-tab ü fer
Askerlerin kişver-küşa
Abdülmecid Han çok yaşa
Gazi olan gayret-keşan
Almaktadır senden nişan
Yıldız gibi pertev-feşan	
Dünya değer bir böyle şan
Askerlerin kişverküşa
Abdülmecid Han çok yaşa
Hasidlere lazım ceza
ilan  içün ehf-i gaza
Bin besteyi heybet-feza
Yapsa Şinasi pek seza
Askerlerin kişverküşa
Abdülmecid Han çok yaşa

Arayıp kendime bir eş bulabilsem derdim 
Hele sen yosmayı sevdim de murada erdim 
Satın almak dilerim buseni canım vererek 
Şimdiden gönlümü bak işte sana pey verdim

Gören saçın arasından yüzün parıldısını 
Sanır ki kaare buludun içinde gün doğmuş
Yanında kan ile yaş içre kaldığım görüp el
Demez mi kim birini su kızı suya boğmuş

Elindeki kaleminden demem ki kan damlar 
O bir nümayiş içindir misal-i seyf-i hatib
Felek getirmedi afaka senden önce beni
Ki subh-ı sadık eder subhı kazibi takib

Efendi köhne yahüdi akaaidin satma 
Nasıl bu taze maarifle "Eskiler alayim!"
Güç gelir gözgöre cevri çekegörmek dil ü can
Gece gündüz geçiyor gölge gibi çünki cihan

Sadr-ı a'zam idi fevt oldu Reşid Paşa vah 
Altıdır almış idi cah-ı Sedaret ile şan 
Mustafa ismi idi ayn-ı kerem cismi idi 
Ukala kısmı idi aklına dil-beste heman 
Fevtine tam bu tarihi Şinasi yazdım
Sadr-ı me'vada reşid-ül-vüzera buldu makaam
Reşid Paşa mukim olsun İlahi cah-ı me'vada
Asaf-, adil Reşid Paşa*meada göçtü vay 

Yapma bir feylesôf-i na-meşhur 
Kendini zu'm ederdi 
Fisagur İtikaadı tenasüh, ervah 
itimadı tefessüh, eşbah
Dedi  kim  kuyruğu diken hayvan
Bulur elbette süret-i insan 
Dinleyip bir sühan-ver ol öküzü 
Ağzına tıktı ot gibi bu sözü
Nasıl etmem bu mezhebe iman
Sen  olurken  nümüne vü bürhan

Çıktı bir bağın içinden yola bir yaşlı himar 
Naki için beldeye yüklenmiş idi rüy-i nigar 
Derken aç kamına bir  tilki görünce geldi 
Böyle bir taze üzüm hasreti bağrın deldi
Öteki  çifteyi attı bu yanaştıkça biraz
Sonra lakin aradan kalktı bütün nazü niyaz

Gelsem olmaz mı huzura a benim aslanım?
Ta yakından bakaytm hüsnünüze hayranım
Daim olsun beyimin saye-yi lütfu keremi
Gül biter bastığı yerlerde mübarek kademi 
Benzer ol hoş kokulu kuyruğu a'la miske 
Koklarım burnuma urmazsa efendim fiske 
Eyler irfanını ima o suhan-gü gözler 
Yakışır ağzına mevzun ü mukaffa sözler!
Eşek ifrat-, neşatından anırdı der iken
Sanki karpuz kabuğu gördü yahut taze diken
Canıma işledi gitti bu ferahnak heva
Siz sükut etseniz amma yine var başka sefa 
Çünkü bülbül işitip nağmenizi sirkat eder
Çağmr belki gelir dinleyene hüznü keder!
Tilki böyle nice diller dökerek zevk etti 
Eşeği bir kuyunun başına dek sevk etti
Burada bir güzel ahür ile yemlik vardır 
Neyleyim yükle girilmez kapısı pek dardır
Uyuyup yatma gibi zevk u sefa çok anda 
Su içip yem yemeden gayri cefa yok anda 
Anda sakin dişilerde o letafet başka
Hele bir kerre bakın düşmeyin amma aşka
Yaklaşınca eşek ayine-yi aba baktı
Yüzün aksin sezerek ağzı suyu pek aktı
Vakıa görmedeyim dil-ber ü nazik bir baş
Çağırın tez anı gelsin size olsun oynaş
Buraya gel diye feryad ederek taştı himar 
Kuyudan aks-i sedasın işitip şaştı himar
Gördünüz mü sizi şimdi ediyorlar da'vet 
Bu ziyafette aceb yok mu bana bir hizmet 
Bunda kalsın yükünüz tek ininiz siz aşağı 
Arkanızdan gelirim olmağa tavla uşağı
Eşek attı yükünü yerlere kendin kuyuya
Tilki miras yedi ta ana rahmet okuya

Gördü bir balansın sivrisinek 
Dedi böyle ana fahr eyleyerek 
Var mı bir bencileyin nefs-i nefis 
K'ôla azade vü bi-havf-i reis
Nice  bir  kasr  ü  saraya girerim
Ruh-i dil-berleri takbil ederim 
Olurum mest-i dem-i hurd ü kelan 
Gah raksan ü gehi nağme-künan 
Ne bela kim çalışırsın her dem
Nef'ini görmede ancak adem
Nahl verdi ana bir şöyle cevab 
K'ey eden kar-ı bedi fazl-ı hesab 
Vakıa cinsine yoktur başbuğ 
Geçinir her biriniz sahib-i tuğ
Lik  kaşane  vü darata bedel
Gübreliktir sana gahice mahal 
Hem bulunmazsa güzeller yanağı 
BGs edersin nice murdar  ayağı 
Bir gün ol raks ü taninin eseri
Cümleye  bais  olur derd-i seri
La-cerem bir de biri hiddet eder 
Emdiğin kana seni diyyet eder
Biz ki ya'sGba olup ferman-ber 
Fırkamız yek-dil olur ser-ta-ser
NGr  ü  ezhar  üzerin  cay ederiz
Vus'umuz mertebe işler gideriz
Bir kovanda yaparız şem'ü asel 
Zevkimizdir bu iki hüsn-i amel 
Mumumuz halka bütün şevk verir
Balımız zaikaya zevk verir

Hak Taala kimseyi bir ferde muhtac etmesin
Yoksa  halkın  ettiği  ihsana değmez  minneti
Her kim ki olur yıldızı düşkün
Göstermez ana devr-i felek gün
Ey olan bade-yi ikbal ile ser-mest-i gurur
Korkarım bir gün olur sen de o!ursun mahmur
Feylesof o kişidir kim nerede olsa heman
Uyar eibette zamana ana uymazsa zaman
Cihanda var nice ehl-i hüner ki düşkündür
Efendi aFŞa çıkınca el elden üstündür
Elde altın bileziktir san'at
Ki verir ehline feyz ü rif'at
Naki ü takrire göre da'vayı
Şeyh-ül-islam verir fetvayı
Koyamam kargayı bülbül yerine
Çiçek açmış dikeni gül yerine
Kişiye her işi a'la görünür
Kuzguna yavrusu ankaa görünür
Zahidin mezhebine na'ra-yı şadı dokunur Zanneder cehr ile ruh-i Cem'e rahmet okunur
Feyz alırsın çekerek d*erd ü gam-ı dünyayı
Tekkeyi bekleyen elbette içer çorbayı
Zahidin Hak 'a duadan garazı cennettir
Dünyevi ni'met ise canına da minnettir
Zahid-a aklına ehl-i hikemin olma hasud Vermeyince sana ma'bOd ne yapsın Mahmud.
Şimdi altınla biterken her Ts
Akça eyler mi dua-yı dervış
Ey nev-nihal-i işve Bahariyye semtine
Bir sünbülı hevada hıraman olur musun
Bed-baht ana derler ki*elinde cühelanın
Kahrolmak için kesb-i kemal ü hüner eyler
Ayağında donu yok fesleğen ister başına
Bizim şeyhin keramatı o*lur menkuCıl  kendinden 
Gül  dikensiz  olamaz  y*ar  clah1  engelsiz












