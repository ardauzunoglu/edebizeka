Şiirin güneşine bulayarak parmaklarımı
Sevmek okşamak istiyorum seni güzel kadın.
Yıkmak, kurduğun dayanakların son duvarlarını
Girmek ölümsüzlüğüne etindeki tadın.
Sen çiğneyerek yalınayak ilkyazın halısını
Bana özlemin kızgın şiirini tattırmaktasın.
Toplayıp gitti yaban lalesi tasını tarağını
Sabrımın kapısını tekmelerinle kırmaktasın.
Gece, yüzünde ayışığının gümüş tülleri
Beni birde romantik oyunlara mı düşüreceksin?
Ne zaman içimdeki özlem cehennemini göreceksin?
Bak açtı bahçemizin karınca kararınca bütün gülleri
Hepsi örneği sanki ateşten bir yüreğin.
Gel, ışık yaksınlar bize sabahlara değin.

Ben, doğa, aydınlık, öğle ışığı şairi
Sevmiyorum günahım kadar
içinde dedikodu, suikast hortlaklarının
tabur tabur dolaştığı
bu melun geceyi.
Ben, doğanın şarkısını söylüyorum
Doğayı özleyen insanın şarkısını.
Çiçekleri ancak düşünde gören
Bülbülleri kitaptan okuyan
mapusane kokan
insanın şarkısını.
Bu mavi uçurumda ısırarak kuru ekmeğini
yalnız insan acı çekiyor.
Yoksa her şey güzel yağmurundan
ebemkuşağına dek,
Su damlalarının cıvıltısına
Bulutuna, yıldızına, başağına dek.
Bu mavi uçurumda
Yoksa yalnız insan acı çekiyor.
İnsan güzel şeyler söylemek ister
İlkbaharın kapısında durup.
Şu ak bulutlar altında oturup
İnsan güzel şeyler yapmak ister.
İçi haz dolu yastık gibisin ey ilkbahar dağı,
Başımın altında neler düşünürsün?
Mavi ormandaki Nersis pınarından
su mu içmektedir dersin
ak avuçlarıyla şimdi özgürlük?
Yelken yapıp yağlı gömleklerimizi
Bir mutluluk ülkesine uçmasak her akşam
Hangi dinamik bizden daha korkunç olurdu?
Çocuklar oynar
Ayçiçeği başlı çocuklar
Ebemkuşağını bir çember gibi çevirerek
Vakum yağı lekeli asfalt üzerinde.
Dönedursun fırıl fırıl
kağıt fırıldaklar gibi
Bahar çocukların ellerinde
Çıkalım
kokular, fısıltılar
yeni bir dünyanın şiirleriyle
omuz omuza
Katırtırnağı kokan dağlarımıza.
Şimdi, bu arzudadır gözbebekleri
tütüncü kızların
Öğle paydosunda yeşil soğan yerken,
Bu havadır yağmur
yedi renk içinde yağarken.
İpinden kurtulmuş çamaşırlar gibi
Apartmanların üstünden geçen bulutlar
Çağırıyor bizi bir gün olsun
ajans haberlerinden uzağa.
Bir gün olsun
Acılarımızın üstünde sallanalım
Binip çocuklarla yanyana
Ebemkuşağının kurduğu
Uçsuz bucaksız salıncağı...
(1941)

Sen bir dişisin, doğa gibi güçlü bir dişi
Ne güzel okşar insanı ekmek dağıtan ellerin.
Pembe gül yaprağı tırnakların, apak fildişi
Parmakların altında soluk alır sevinç derin derin.
..........
..........


Bir Eyüp sabrıyla bekledim
Sabahı olmayan gecelerde.
Gül dalları yerine demir çubuklar vardı
Münzevî-münzevî pencerelerde.
Dört uzun yıl boyunca
Dışarda koskoca bir doğa
Baştan çıkaran kokularıyla
Doldurdu yolları.
Her bahar göğün kapılarında
Şarkılar okudu tarla kuşları.
Apak bulutlar geçti habersiz
Âşıklığı
..........
..........


Yağmur yağıyor, kış yağmuru şakır şakır
Gecekondumuz birkaç yerinden yine damlıyor.
Üstümüz eski püskü, tel dolap tamtakır
Umutsuzluk aç karga sesleriyle bizi selamlıyor.
Pusmuş k
..........
..........


Türkiyeli'm, türküm, benim garip halkım,
Her zaman görmek istedim seni
mutlular mutlusu,
Bu dünya güzeli yurdumda
Sıra dağlar gibi felaketler
sana kurdukça pusu
Ağulu dizelerle dolup taştı şarkım.
Ulusun döktüğü gözyaşının
Ağusu mermeri deler de geçer.
Kanlar geçer damar damar mermerden,
O, isterse canlanıp yürür mermer.
Meyhanelerde içen şairlerin
Elbette, saygıya değer tasaları.
Söyle, yalnızlıklarından başka hangi gölgenin
Ağırlığı altında çatırdar masaları?
Talihsiz sanatçıları memleketimin
Halkımın türküsünden uzakta
içtikçe içerler.

..........
..........


İnsanın kahpesi,
Ne arslana, ne kaplana benzer.
İnsanoğlunun kahpesi,
İlk bakışta sana bana benzer.
İnsanoğlunun kahpesi,
Arslandan, kaplan
..........
..........


Bizde neden ağlayan bir Fuzulî çıkmış
Şimdi anlıyorum bunu derinden.
Kaç Fuzulî, Fuzulî olmadan önce
Kahrolup gitmiştir üzüntülerin
..........
..........


Kendimi varisi sanırdım şiir imparatorluğunun
Belki de bu yüzden ömrüm boyunca sürgünlerde gezdim.
İçimdeki altın yeleli arslanı görmeseydi kanun
Bir canavar gibi gurbet gurbet böyle sürülmezdim.
..........
..........


Yürüyorum kara toprağın ıssızlığında
Seni nice göresim geliyor, Amarillis'im.
Ben, aydın bir insan eski bir çoban kılığında,
Sen yaşadın diye geliyor bu yerleri öpüp sevesim.
Seyrederim gec
..........
..........


